רבנו בחיי חי דור אחד לפני הרמבם (לפני כ1000 שנים), את ספרו למדו גדולי ישראל לאורך כלל הדורות. מספרים כי המלאך המגיד אמר למרן הבית יוסף ללמוד כל יום מהספר חובות הלבבות. (מובא בספר מגיד מיישרים).

בורא עולם הוא יחיד שראוי לקרא לו אמת. מדרש שאומר. כל השמות ראוי לקרא ביושר והאחד במהופך - מפני מה? מפני ששמו של בורא עולם = אמת.
השם י-ה-ו-ה יכול להיכתב בארבעה אופנים (גימטריות):
1. יוד הי ויו הי = 10 6 4 5 10 6 10 6 5 10 = עב = 72
2. יוד הי ואו הי = 10 6 4 5 10 6 1 6 5 10 = סג = 63 
3. יוד הא ואו הי = 10 6 4 5 1 6 1 6 5 10 = נד = 54
4. יוד הא ואו הא = 10 6 4 5 1 6 1 6 5 1 = מה = 45
5. יוד הה וו הה = 10 6 4 5 5 6 6 5 5 = נב = 52

גימטריה קטנה:
אמת = 1 40 400 = 441 = 9 
עב = 72 = 9
סג = 63 = 9
נד = 54 = 9
מה = 45 = 9

לגבי ה-נב הוא המהופך ואותו יש להפוך:
בן = 2 700 = 702 = 9
 
מכאן ששמו של בורא עולם הוא אמת.
ממשיך המחבר ואומר, הבורא הוא הקדמון במציאותו כלומר בורא עולם תמיד היה. והוא מתמיד טובתו שהוא כל הזמן משפיע על העולם טוב. נשאלת השאלה למה בורא עולם ברא את העולם. התשובה: כדי להטיב לנבראים. יש שיאמרו שהוא ברא את העולם בשבילו ולא כדי להטיב (אולי חסר לו משהו חלילה). זה שבורא עולם הוא קדמון זה הראיה שהוא ברא את העולם כדי להטיב עם הנבראים שהרי הוא היה תמיד ומה נשתנה עכשיו שהוא בורא את העולם אלא כדי להטיב לנבראיו כי אם העולם היה חסר בשבילו אזי למה הוא הסתדר הרבה זמן מבלי לברוא את העולם?

כמו כן בורא עולם ברא את העולם כדי שידעו ויפרסמו שהוא אחד. והוא יצר יצירות כדי להעיד על גבורתו ויצר יצורים חדשים כדי להעיד על חוכמתו וגודל טובו כמו שכתוב:
"דור לדור ישבח מעשיך וגבורתך יגידו"
"יודוך ה על כל מעשיך וחסידיך יברכוכה, כבוד מלכותך יאמרו להודיע לבני האדם גבורותיו" כלומר מטרת הבריאה מצד הבריאה היא כדי להעיד על הבורא.

והדבר הגדול בטובות אשר הטיב הבורא לעבדיו המדברים כלומר בני האדם (המתנה אשר ניתנה לבני האדם), אחרי שהמציא אותם בורא עולם הינה החוכמה שהיא רוחם ונר שכלם שמביאה אותם אל רצון הבורא ומצילה אותם מכעסו בעולם הזה ובעולם הבא.
הכתוב אומר: "כי ה יתן חוכמה מפיו דעת ותבונה" כלומר ה' נותן את החוכמה למחלקת המדברים, ומפיו הוא נותן למדברים דעת ובינה, כלומר המתנה ניתנה רק לאנשים המדברים והיא ניתנה מפיו של מלך מלכי המלכים הקב"ה. אומר רבנו בחיי שאדם המדבר לוקח אותיות ואומר אותם בפיו ומדבר מילים שהמילים ואותיות אלו הגיעו מפיו של הבורא יתברך שעל ידם הוא ברא את העולם וזהו כוחם של האותיות (ובמאמר מוסגר לכן חשוב שאדם ישים לב לדיבור שמוציא מפיו).
הגמרא אומרת הרבה פעמים במסכת עירובין וכמה פעמים בש"ס שהשם נקרא גם בשם כביכול ולמה זה? כביכול = כ"ב יכול - כלומר כב אותיות התורה בהם נברא העולם.
הבורא לקח דבר הנקרא חוכמה ולקח את הדבר העליון הזה מהפה שלו יתברך כביכול ונתן לעבדיו המדברים.
ממשיך רבנו בחיי: אמר אליהוא "אכן רוח היא באנוש ונשמת שדי תבינם" הנשמה האלוקית שניתנה לאדם על ידי הבורא נותנת לנברא את התבונה (תבינם מלשון תבונה).
 ובדניאל כתוב "יהב חכמא וחכימין ומנדעא לידעי בינה" כלומר ה' נותן חוכמה לחכמים ויידע לבעלי בינה. נשאלת השאלה למה? למה לתת חוכמה לחכמים? הרי הם כבר חכמים ואינם צריכים חוכמה. אלא אדם בעל שכל ילך למורהו/רבו/החכם ממנו כדי ללמוד חוכמה. ולכן חוכמה ניתנה לחכמים שנקראים חכמים כבר בעצם זה שהם מחפשים את החוכמה. הרצון לדעת היא החוכמה שרבנו בחיי מתייחס אליה.
וכן כתוב "אני ה' אלהיך מלמדך להועיל מדריכך בדרך תלך" כלומר מלמדך - אני מלמד בכל יום להועיל לך , שתהיה בשלום אם תשמע לי ולא תגלה לבבל , ולא תצטרך לתשועה זאת אם תלך בדרך שאני מדריכך. (רד"ק).





